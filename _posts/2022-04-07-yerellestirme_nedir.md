---
layout: post
title:  "Yerelleştirme Nedir?"
author: Omer
categories: []
image: "https://images.unsplash.com/photo-1614107151491-6876eecbff89"
description: ""
featured: true
hidden: false
rating: 5
---

Yerelleştirme unsurları aslında hayatımızın her alanında karşımızdadır. Sokakta gördüğümüz ürün afişlerinden tutun izlediğimiz bir “fast food” reklamı bile yerelleştirilme sürecinden geçmiştir. Yerelleştirme, bir diğer adıyla lokalizasyon, metinlerin, içeriklerin, ürünlerin veya markaların erek kitleye dilsel ve kültürel açıdan uyarlanması demektir. Yerelleştirmede dilsel farklılıkların aşılması ve orijinal unsurun, hedef coğrafyada tamamen yerel hissettirmesi amaçlanır. Bir başka deyişle, bu uygulamanın ana amacı, hedef kitleye uyarlanan içeriğin hedef kültüre aitmiş algısı yaratmaktır. Lokalizasyon, kültüre göre, talebe göre, yaşa göre kısacası hedef kitleye göre yapılabilir ve de değişiklik gösterebilir.
Common Sense Advisory tarafından yapılan bir çalışmaya göre, tüketicilerin %72,4’ünün kendi dilinde olan ürünleri almaya daha meyilli olduğu ortaya çıkmıştır. Yerelleştirmeler hedef pazarın beklentilerini dikkate alarak ürünleri onlara uygun uyarlamaya çalışır bu da aslında yerelleştirmenin ne kadar önemli bir pazarlama stratejisi olduğunu gösterir.


## Çeviri ile Farkı
Çeviri yapmak aslında yerelleştirme sürecinin bir parçasıdır. Fakat çeviriyi ve lokalizasyonu birbirinden ayıran temel etken, lokalizasyon sürecinde çeviri dışında birçok faktörün göz önünde bulundurulmasıdır. Yani yerelleştirme aşamasında, dilsel faktörler dışında demografik, sosyal, kültürel ve işlevsel faktörler de göz önünde bulundurur.
Çeviri sürecinde, çevirmenler daha çok dilsel faktörlere odaklanırlar ve bu süreçte amaç, çevrilen unsurun erek dilde de anlaşılmasıdır; yani verilen ana mesajın her iki dilde de aynı anlamı vermesidir. Buna ek olarak çeviride bağlam içinde bahsedilmiyorsa kültürel atıflar göremeyiz. Lokalizasyonda ise hitap edilen topluluğa yerelleştirilen unsurun sanki kendi kültürlerine aitmiş gibi hissettirmesi amaçlanır. Bu yüzden de erek dil, hedef kitleye kültürel yakınlık hissettirecek şekilde uyarlanır.
Yerelleştirme, markaların veya ürünlerin olabildiğince lokal görünmesini ve hedef kitleye pazarlanabilir olmasını amaçlar. Bu nedenle yerelleştirmede, çevrilen metinler kültürel ögeler/atıflar taşır bu da hedef kitleyle daha etkili iletişim kurulabilmesini sağlar. Kültürel adaptasyon ile hedef kitle algısı yerel hale getirilir ve ürünler hedef pazara uygun olmuş olur.


## Yerelleştirme Örneği

<img  style = "float: left;margin:0px 50px 0px 0px" src="{{ site.baseurl }}/assets/images/oreo_1.png" width = "500">

Oreo bisküvisinin Türkiye pazarına girerken hedef kitleyle girdiği etkileşim başarılı bir yerelleştirme örneği olarak verilebilir. Oreo, 2015 de #OreoTürkiyede etiketiyle Türk pazarına giriş yaptı.
<br><br><br>

<img  style = "float: right;margin:0px 0px 0px 50px" src="{{ site.baseurl }}/assets/images/oreo_2.png" width = "500">

Gençlerin yani hedef kitlenin yoğun olduğu sosyal medya platformunda onlara hitap eden esprili içerikler paylaşmaya başladı ve kısa sürede Türkiye’deki hedef pazarın dikkatini çekti. Attığı tweetler vasıtasıyla erek kitleyle daha etkili bir iletişim kuran Oreo bisküvisi, insanlar tarafından kısa sürede benimsendi. Oreo’nun kendi Twitter sayfasından paylaştığı kültürel ögelere atıflı tweetleri, Oreo’yu geleneksel bisküvilerden farklı kılacak bir araç oldu. 

<img  style = "float: left;margin:0px 30px 0px 0px" src="{{ site.baseurl }}/assets/images/oreo_3.png" width = "500">

Bilindiği üzere Türk kültüründe çay vazgeçilmez bir unsurdur. Çayın yanında bisküvi fikri de Türklere yabancı değil. Yurtdışı pazarında süt ile gördüğümüz Oreo, Türk pazarına hitap edebilmek için bu tweetinde çay kullandı. Yani Oreo bisküvileri Türklerde kültürel yakınlık hissettirecek şekilde uyarlandı. 

<img  style = "float: right;margin:0px 0px 0px 50px" src="{{ site.baseurl }}/assets/images/oreo_4.png" width = "500">
Kullanıcılardan olumlu geri dönüşler alan firma, Türkiye’deki birçok şehre özgü unsurları içeren bisküvili paylaşımlarına devam etti.

<br><br>
<img  style = "float: right;margin:0px 0px 0px 50px" src="{{ site.baseurl }}/assets/images/oreo_5.png">

<br><br><br><br><br><br>


